<h1 class="text-xl lg:text-3xl mb-4 p-4 font-bold text-center bg-primary rounded-2xl text-white py-2">
    Wat zijn E-nummers?
</h1>


<div class="flex flex-col mb-10">
    <div class="flex flex-col gap-3">

        <p class="text-base text-justify">
            E-nummers zijn toevoegingen aan voeding die de houdbaarheid, kleur, smaak of structuur verbeteren. Ze zorgen
            ervoor
            dat producten langer goed blijven, waardoor supermarkten minder voedsel hoeven weg te gooien en wij niet
            dagelijks
            boodschappen hoeven te doen om verse producten in huis te hebben. Ook zorgen E-nummers ervoor dat de
            ingrediëntenlijst
            van een product niet te groot wordt. Daarnaast moet voeding er aantrekkelijk uitzien en goed smaken, want
            anders wordt
            het niet gegeten noch gekocht.
        </p>

        <p class="text-base text-justify">
            Sommige mensen zijn huiverig voor E-nummers, maar ze zijn goedgekeurd en veilig bevonden door de Europese
            Voedselveiligheidsautoriteit (EFSA). Vaak associëren mensen E-nummers met niet-natuurlijke stoffen, terwijl
            veel E-nummers
            juist afkomstig zijn uit natuurlijke bronnen. Zo is E300 simpelweg vitamine C, en komt E160a (bètacaroteen)
            voor in wortels
            en paprika’s. Bovendien zegt de oorsprong van een stof (natuurlijk of synthetisch) niets over hoe gezond of
            schadelijk het
            is. Er zijn natuurlijke stoffen die giftig zijn (zoals bepaalde paddenstoelen en cyanide) en synthetische
            stoffen die
            volledig veilig zijn. Wat echt telt, is hoe een stof in het lichaam werkt en in welke hoeveelheid je het
            binnenkrijgt.
            Zelfs water is in extreme hoeveelheden dodelijk!
        </p>

        <p class="text-base text-justify">
            Voorbeelden van veelvoorkomende E-nummers:
        </p>

        <ul class="list-disc list-inside text-base flex flex-col gap-4 mt-2">
            <li><strong>E100–E199:</strong> Kleurstoffen (bijv. bètacaroteen, E160a, dat wortels hun oranje kleur
                geeft).</li>
            <li><strong>E200–E299:</strong> Conserveermiddelen (bijv. sorbinezuur, E200, voorkomt bederf).</li>
            <li><strong>E300–E399:</strong> Antioxidanten (bijv. ascorbinezuur, E300, ook bekend als vitamine C).</li>
        </ul>

        <app-quiz-question [id]="0" [explanation]="true" [question]="{
            question: 'Wat is waar over E-nummers?',
            options: [
                { label: 'A', text: 'Alle E-nummers zijn schadelijk voor je gezondheid.', isCorrect: false, explanation: 'Dit is een mythe! De meeste E-nummers zijn veilig en sommige komen zelfs van nature in voeding voor.' },
                { label: 'B', text: 'De meeste E-nummers zijn veilig en komen van nature in voeding voor.', isCorrect: true, explanation: 'Dit is juist! De meeste E-nummers zijn veilig en zijn goedgekeurd door de EFSA. Alleen bij hoge inname kunnen sommige nadelen hebben.' }
            ]
        }">
        </app-quiz-question>

    </div>
</div>